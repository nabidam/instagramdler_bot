#1400
هر کسی که لباس #سربازی تنش باشه و همچین جمله‌هایی رو توی #پادگان بخونه، قشنگ میفهمه اونی که نوشتتش تو اون لحظه چه حسی داشته!
من وقتی خوندمش، تو سطحی بالاتر، #زندگی رو "روزهای #اجباری" تفسیر کردم! دلیلش ردیف شدن دسته‌ای از اتفاقات غیرمنتظره و سنگین بود، اتفاقاتی که هضم کردن و رسیدگی بهشون نیازمند انرژی بالایی هست که من نداشتم، مغزم مشوش بود و از همه اون لحظات و بودن‌ها #خسته بودم.
زورمو زدم و گذشتم، همونطوری که همیشه میگذرم، کاریه که خوب بلدمش. می‌خوام بگم واقعا این زندگی اجباریه، چه بخوایم چه نخوایم، میتونیم تصمیم بگیریم‌ نباشیم (البته میتونیم در رابطه با وجود اختیار در این دنیا بحث کنیم)، ولی معمولا تصمیمون اینه که ادامه بدیم.
دلیل ادامه‌م اینه که طی مدت‌ها اهدافی برای من ترسیم شد که همیشه با خودم مرورشون میکنم، و امیدم به اینه که یه روزی بهشون میرسم. اگر هم نرسم، بالاخره از بودن تو مسیر و تلاش برای رسیدن بهشون لذت میبرم!
هر چند میدونم بازم #سقوط میکنم، بازم با کله میخورم زمین، ولی بازم برمیگردم بالا، بازم ادامه میدم، چون همه اتفاقایی که بر من گذشته و‌ میگذره، دردهایی که کشیدم و خواهم کشید، دائم منو به یه سمت مشخصی هُل میدن و باعث میشن آگاه تر از گذشته‌ باشم، چرا که من درون همه این‌ها معنایی میبینم که شاید فقط برای خودم قابل درک باشه؛ شاید حتی این معنا از دل بی‌معنایی بیرون بیاد ولی هست :)
همه این کلماتِ آ#شفته مرور بخش بزرگی از روز‌های اجباریِ من هستن. خیلی خوب میشد اگر میتونستیم آدم‌های اطرافمون رو همونطور که هستند بفهمیم و قبولشون کنیم.
بگذریم، #بهار بهونه خوبیه که همه اتفاقات سال گذشته رو مرور کنم و جای کسانی که دیگه پیشم نیستن رو خالی کنم و برای دوستانم آرامش و تجربه‌ اتفاق‌های #زیبا #آرزو کنم. باشد که رستگار شوید :)
سال نوتون مبارک 🦋
