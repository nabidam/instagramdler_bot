#🖤
یه آقا بود و یه حاجی‌بابا.
جدای بابابزرگ بودنشون، #دوست بودن برام.
از وقتی که شروع کردم به فهمیدن، این دو مرد، برام معنیِ #مرد بودن بودند.
میدونی، نقششون تو‌ خونواده یه جوری مثه #کورلئونه بود، خودتون تا تهشو بخونین.
بزرگ شدیم و یهو دیگه آقایی نبود.
سخت بود.
#درد داشت. #دل‌تنگی داشت.
تو این بحبوحه حاجی#بابا هم یهو شکست.
#زندگی چندباری ضربه‌های کُمبو (هم‌زمان و یا پشت سر هم) زده بهم، که این‌ مورد از اون‌ سنگین‌هاش بود.
حاجی‌بابا شکسته بود و درد می‌کشید.
زمان می‌گذشت و روز به روز شکسته‌تر می‌شد و خسته.
#خسته بود از زندگی، از آدمها، از اعتمادها.
گله‌ می‌کرد از اون‌ها که نمک خوردن و نمک‌دون شکستن، گله می‌کرد از نامردیِ این مردمان.
ولی تهش می‌دونی چی می‌گفت؟ "نه، ببین زندگی خیلی قشنگه، آدمهاشم قشنگن".
البته این اواخر برعکسشو می‌گفت "نوید، دنیا چرا انقدر مزخرفه، یعنی چی این همه #عذاب؟"
...
پریروز حاجی بابا "روزهای اجباری"شو تموم کرد و با همه‌مون #خداحافظی کرد.
می‌خوام بگم حاجی‌بابای من، مهم نیست #دنیا چقدر مزخرفه، مهم نیست چقدر آدمها مزخفرن، مهم نیست چقدر من #شوخی میکردم باهات و تو خوشت نمیومد و حرصت در میومد، مهم نیست چقدر دوتایی مینشستیم صحبت میکردیم و هی بهم میگفتی "دیمْ‌مه" یا "موفته دانیشیسان‌آ" :))
مهم اینه که من دوستت داشتم و تو هم منو :)
مهم اینه که خیلی چیزها ازت یاد گرفتم.
یاد گرفتم زندگی ارزش #غصه خوردنشو نداره.
یاد گرفتم به حرف کی اهمیت بدم و به حرف کی اهمیت ندم.
یاد گرفتم قدر آدمهای اطرافمو بدونم و ببینمشون (به معنای واقعیِ دٖیدَنْ)؛ آخه میدونی، حاجی بابام خوب می‌دونست به کی بگه #طلا!
مهم‌تر از همه یاد گرفتم تهش هیچی نمی‌مونه ازمون، جز #محبت و #خاطره!
...
حالا تو رفتی و یه تیکه خیلی بزرگ از منم با خودت بردی، یه تیکه‌ای که قراره تا ابد خالی بمونه، یه تیکه‌ای که دقیقا کنار جای خالیِ آقاست!
و من همچنان کنار تمام دلتنگی‌های بزرگ و کوچیکم، دلتنگت خواهم بود و #اشک خواهم ریخت ...
به یادت 🖤

پ.ن: این تصویر حاوی رنگ و صدا است، چشم‌هاتو ببند و بشنو ...
