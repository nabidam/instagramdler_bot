#⏱️
#زمان مقوله بسیار عجیبیه. 
مثلا همین چند دقیقه پیش که تو #سنگر بودم تمام زندگیم رو مرور کردم و به نظرت چند دقیقه طول کشید؟ فقط ده دقیقه!
بعضی وقتا حرصم می‌گیره، زل می‌زنم به عقربه‌ها که حرکتشون رو ببینم، بعد از حدود یک #ساعت میبینم تازه یه تکون خورد: تیک!
فششون می‌دم، اونام به من زل می‌زنن و تو چشاشون می‌خونم: همینی که هست! 
حتی چند سری دیدم که عقربه‌ها انقد کند شدن که دیگه نتونستن تکون بخورن و شل شدن و عقبکی راه افتادن. تو اون #لحظه شروع می‌کنی به دیدن گذشته‌ت، زندگیت به صورت برعکس جلو چشمات مرور می‌شه و تو باز توی چشمای عقربه‌ها می‌خونی که همینی که هست!
یا مثلا تصور کن رسیدی پیش کسی که دوسش داری و ساعتو نگاه می‌کنی، ساعت ۰۹:۰۵.
بهش سلام می‌دی و حالشو می‌پرسی، دوباره ساعتتو چک می‌کنی، ساعت ۱۰:۴۵!
عقربه‌ها دارن می‌دون، انگار آتیششون زدی، باز زل می‌زنی تو چشاشون و میگی خب لامصب الآن چرا می‌دوین؟ طبق معمول می‌خندن و تو چشاشون همون حرف همیشگی رو می‌خونی!
می‌خوای بهش نزدیک‌تر بشی، می‌بینی سرعت عقربه‌ها داره بیشتر می‌شه، جالبه اون لحظه انگار تپش‌های قلب تو هم با عقربه‌های ساعت همراه می‌شن.
هر چقدر نزدیک‌تر، همون‌قدر سرعت عقربه‌ها بیش‌تر، همون‌قدر #تپش قلبت سریع‌تر؛
و فقط کافیه ازش دور بشی، عقربه‌ها با اون نگاه موذیانه‌شون بازم بهت زل می‌زنن و سرعتشون رو کم می‌کنن! انگار این بی‌ناموس‌ها قسم خوردن نذارن یه دلِ سیر خوش بگذرونی.
و تا الآن باید فهمیده باشی که میزان خوش‌گذرونی چه نسبتی با #سرعت عقربه‌ها داره.
الآن که من اینها رو می‌نوشتم، عقربه‌ها هنوز همون جای قبلیشونن!
و در عجبم که مگه یک #ثانیه همیشه یک ثانیه نیست؟ پس چرا این یک ثانیه #لعنتی تو شرایط مختلفت، متفاوت #حس و #درک میشه؟
از این که بگذریم، باید بگم که سنگر #قدرت اینو داره که عقربه‌ها رو به طرز غیر قابل باوری شل کنه. اولِ #داستان گفتم که فقط ده دقیقه لازمه تا کل زندگیمو مرور کنم، و من #خوشبختانه یا #بدبختانه یک ساعت و پنجاه دقیقه دیگه دارم تا چندین و چندین بار دیگه زندگیم رو با تمام درد و غم‌هاش مرور کنم.
خداییش زمان چیز عجیبی نیست؟
پ.ن: ساعت من خرابه یا برای شما هم همین‌طوره؟
